Milí sladcí improvizátoři,

Posíláme hromadně nejdůležitější informace které můžete potřebovat, abyste se hned zezačátku nezamotali ve spleti milevského velkoměsta. Počítáme s Vámi v Kulturním domě (Kultíku, jak domácky říkáme) Milevsko (Nádražní 846) od šesté hodiny večerní, není problém přijet později. Od té chvíle budete už plně v našich měkkých rukách.

Autíčka aneb Brrrm
==================
Na cestu stále můžete použít carsharingu. Pokud pojedete hromadnou dopravu, zkuste se podívat na pár tipů, které by ji měly ulehčit.
Carsharing -> http://improtresk.cz/autem | Tipy na cestu -> http://improtresk.cz/tipy

Kalhotky nebo tanga?
====================
Pokud budete tápat a přemýšlet, kolik kusů čistého prádla si vzít s sebou, trochu vám pomůžeme. Mrkněte na seznámek!
Co s sebou? -> http://improtresk.cz/caste-dotazy#s-sebou

Staňte se řečníkem!
===================
A teď novinky! Rádi bychom v neděli pořádali „Tea konferenci“ o problémech a radostech improvizačních zápasů i improvizace v českých luzích obecně. Jenže víme, že nejvíc témat budete mít vy sami. Abychom si mohli popovídat o tom, co vás skutečně zajímá, rozhodli jsme se mezi vámi najít ty nejlepší řečníky. Každý, kdo má nějaké zásadní téma, o kterém by se chtěl na největším improvizačním srazu pobavit, nechť nám je do začátku čtvrtečního rána pošle skrz improtřeskový web. Z nich bude vybráno osm nejlepších. Bude vás pak čekat 60 minut přípravy s ostatními improvizátory a šestiminutová prezentace výsledků vaší přátelské debaty. Boxery a nože nepovoleny!
O konferenci -> http://improtresk.cz/konference

Programové prohlášení
=====================
Po celou dobu příprav jsme vás pomalu připravovali na večerní i denní program. Pokud si myslíte, že jste něco prošvihli, nebo se jen chcete ujistit, jak to všechno bude, mrkněte sem.
Harmonogram festivalu -> http://improtresk.cz/harmonogram

Zdar a sílu, bezpečnou jízdu a uvidíme se za pár dní!
Organizátoři Improtřesku 2015

http://improtresk.cz
improtresk@improliga.cz

--

Tato zpráva byla vyžádána v rámci placené přihlášky na Improtřesk 2015.
